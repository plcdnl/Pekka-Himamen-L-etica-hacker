L'etica hacker, Pekka Himamen
===

- [L'etica hacker, Pekka Himamen](#letica-hacker-pekka-himamen)
- [La legge di Linus Torvalds](#la-legge-di-linus-torvalds)
- [Lo scopo della vita](#lo-scopo-della-vita)
- [Il tempo è denaro?](#il-tempo-è-denaro)
- [Il denaro come motivazione](#il-denaro-come-motivazione)
- [Il modello di apprendimento hacker](#il-modello-di-apprendimento-hacker)
- [La netica](#la-netica)
- [Le sette abitudini dello sviluppo personale](#le-sette-abitudini-dello-sviluppo-personale)
- [L'informazionalismo](#linformazionalismo)


A partire dalla metà degli anni '80, i termini hacker e cracker tendono ad essere confusi. Gli hacker sono coloro che ritengono di dover condividere le competenze sul web, così da facilitare l'accesso alle informazioni; invece i cracker provocano danni, come i malware, infiltrandosi nei sistemi informatici. Gli **hacker**, mossi da interessi comuni, hanno sviluppato la rete lavorando in modo autonomo, prescindendo aziende o governi. La loro natura è essenzialmente libera e la loro etica si presenta come una nuova etica del lavoro, intesa come un rapporto entusiastico al lavoro.
L'obiettivo dell'etica hacker non è il guadagno di denaro, ma creare qualcosa per la comunità intera. Da tali principi nasce l'etica del network, o netica, in cui domina la libertà di espressione e l'accesso per tutti alla rete.

# La legge di Linus Torvalds
Secondo la legge di Linus, l'agire degli essere umani si basa su tre fasi, in cui l'avanzamento da una fase all'altra determina il processo evolutivo. 
La **sopravvivenza** (food) è la base dell'esistenza, dato che ogni essere cerca innanzitutto di sopravvivere, quindi diventa il presupposto per soddisfare le motivazioni importanti.
La **vita sociale** (friends) è una forte spinta motivazionale: l'individuo inserito in una società, deve sempre rapportare le proprie azioni a quest'ultima, tenendo talvolta in maggior considerazione i legami sociali piuttosto che la vita stessa (morire per la famiglia, per l'amore, per il paese).
L'**intrattenimento** (fun) è l'ultima fase che non deve essere intesa come guardare la tv, ma come qualcosa di intrisecamente interessante e stimolante, una passione che sta alla base delle nostre azioni. Il denaro è una motivazione, utile come mezzo di scambio per le cose che ci interessano, ma non potrà mai essere utilizzato per comprare legami sociali e intrattenimento. Da tali principi nasce Linux, il sistema operativo free e open-source, che deve il proprio sviluppo alla passione per lo stesso e non per fini puramente commerciali.

# Lo scopo della vita
Nella cristianità, il lavoro sembra non essere compreso nella vita dopo la morte: anche Dio il settimo giorno si riposò. Così lo scopo della vita sembra essere l'attesa del fine settimana, la pace del paradiso in cui non si lavora. Nella letteratura medievale, il lavoro è accostato alla punizione: ad esempio nella Divina Commedia, gli scialacquatori vengono costretti ad un lavoro faticoso e infinito, condannati ad un eterno venerdì. Tale visione è ribaltata con la riforma protestante, grazie alla quale **il lavoro**, nella vita terrena, **è un qualcosa di gratificante in sè**: il paradiso può essere definito tale grazie alla presenza di compiti e occupazioni. Questo cambiamento influenza ogni aspetto della società: ad esempio nel romanzo "Robinson Crusoe" di Defoe, il protagonista, nonostante si trovi su un'isola deserto, lavora tutto il tempo e, non a caso, chiama "Venerdì" un aborigeno che addestra secondo l'etica protestante. Tale concezione del lavoro è un punto in comune tra l'etica hacker e la riforma protestante.

# Il tempo è denaro?
Un punto fondamentale che caratterizza il modo di lavorare degli hacker è il loro rapporto con il tempo, inteso come una libera relazione. Soprattutto nei nostri giorni, i veloci cambiamenti tecnologici rendono necessario far arrivare, nel minor tempo possibile, il prodotto ai consumatori (Amazon). La compressione del tempo è arrivata al punto che la competizione consiste nel promettere che il "futuro" arriverà al consumatore prima, rispetto alla promessa degli altri concorrenti. Trascorrere il tempo libero può diventare un modo di lavorare, ad esempio concedendosi dello svago solo per rendere di più quando si torna al lavoro. In questo modo il tempo libero è ottimizzato e si arriva ad una venerdizzazione della domenica. Con le nuove tecnologie si può lavorare dove e quando si vuole., eppure questa flessibilità non rende l'organizzazione del tempo meno complessa. Se prima l'elite era rappresentata da persone che potevano permettersi di lavorare senza correre da un posto all'altro, oggi è costituita da persone in movimento. Paradossalmente la tecnologia viene usata per supervisionare il tempo e non per guadagnarlo (ad esepio i cartellini elettronici da timbrare). La cultura della supervisione dell'orario di lavoro considera gli adulti troppo immaturi per essere responsabili del proprio tempo, quindi essi sono condannati all'obbedienza. Invece gli hacker hanno un ritmo di vita individualistico e organizzano il proprio tempo come preferiscono. Questo perchè gli hacker sono convinti che **la produttività dell'informazione è nella creatività**, la quale non può manifestarsi in orari regolari. 

# Il denaro come motivazione 
Nella new economy il lavoro è considerato un valore autonomo, ma subordinato al denaro. La new economy rafforza l'importanza del denaro e potenzia l'idea di proprietà, estendendola anche all'informazione, in contrasto con l'etica hacker che enfatizza l'apertura. Ad esempio Linux presenta il concetto di "copy left", dove i diritti sono capovolti e ogni sviluppatore ha l'accesso. Ciò non vuol dire che gli hacker siano avversi al denaro: l'errore non è fare soldi nello specifico, ma nel fare soldi chiudendo le informazioni a pochi. **Free non vuol dire gratis, ma libero**.

# Il modello di apprendimento hacker
Tale modello inizia con l'individuazione di un problema, si prova a risolverlo e si mette la soluzione in rete. Successivamente qualcuno ne ripubblicherà una nuova versione, citando i programmatori precedenti: **i problemi si sviluppano in una discussione continua, critica ed evolutiva**. Questo modello di apprendimento viene definito "Accademia della rete", in cui per spiegare qualcosa agli altri devi averlo compreso bene prima tu. Il modello aperto degli hacker è un modello sociale chiamato open-source, in cui si pubblicano idee e si cerca supporto, creando una rete di risorse scambiabili.

# La netica
Il terzo livello dell'etica hacker, dopo il lavoro e il denaro, è la netica o etica del network. Negli anni '90 nasce la EFF (Electronic Founder Foundation), un'organizzazione no-profit che lavora per proteggere la **privacy** e la **libertà di espressione** in internet, per salvaguardare il mondo degli hacker dai governi. Infatti la rete può essere un medium di libertà ma anche di sorveglianza, con i "cookies" delle info che identificano gli utenti e che si ricollegano ai *link-spia*, ovvero delle pubblicità fittizie poste nei siti per raccogliere informazioni. Oltre la privacy e la libertà, il terzo elemento della netica è l'**attività individuale** che serve per spronare le persone a non essere dei semplici destinatari passivi.

# Le sette abitudini dello sviluppo personale
Il punto di partenza dello sviluppo personale (personal development, PD) è la **determinazione** che porta all'obiettivo. Il PD utulizza il tempo nel miglior modo possibile, si concentra su **adesso** (cosa stai facendo per avvicinarti all'obiettivo?), sulla **flessibilità** e la **stabilità** (devi cambiare approccio finchè non raggiungi l'obiettivo). Le **emozioni negative devono essere superate** descrivendole in modo diverso, ad esempio "triste" può essere cambiato in "pensieroso". Altre virtù del PD sono la **laboriosità**, in cui nulla è lasciato al caso, e la **misurabilità del risultato**, in cui si deve documentare l'evoluzione delle proprie emozioni.

# L'informazionalismo
I sistemi tecnologici si evolvono quando viene introdotto un nuovo *paradigma tecnologico*. 
L'informazionalismo è un paradigma tecnologico ed è la base della network society, il cui fulcro è l'elaborazione delle info e il loro impatto sulla conoscenza colletiva. Il sistema culturale della network society è permeato di virtualità reale: virtuale perchè si basa su circuiti informatici, reale perchè fornisce tutti i suoni, immagini e parole che usiamo nell'esperienza concreta.
